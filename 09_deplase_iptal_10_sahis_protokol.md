# **TALEP SAHİBİ TARAFINDAN YAPILACAK DAĞITIM TESİSLERİNİN DEPLASE/İPTAL EDİLMESİNE İLİŞKİN PROTOKOL**
## **1. Taraflar:**
### **1.1.** Bu Protokol, Türkiye Elektrik Dağıtım Anonim Şirketi Genel Müdürlüğü, ... Elektrik Dağıtım Şirketi ve deplase/iptal talebinde bulunan ... arasında aşağıdaki şartlarda düzenlenip imza altına alınmıştır.
### **1.2.** Protokol metninde; Türkiye Elektrik Dağıtım Anonim Şirketi Genel Müdürlüğü "TEDAŞ", ... Elektrik Dağıtım Şirketi "... EDAŞ", ... "TALEP SAHİBİ" olarak, tümü birden ise "Taraflar" olarak anılacaktır.

## **2. Dayanak:**
Bu Protokol, TEDAŞ Yönetim Kurulu tarafından 20/10/2022 tarih ve 41-2791 sayı ile onaylanan "Dağıtım Tesislerinin Deplase/İptaline İlişkin Uygulanacak Usul ve Esaslar"ın hükümlerine göre hazırlanmış olup, bu Protokol metninde "Usul ve Esaslar" olarak anılacaktır.

## **3. Protokolün konusu:**
Bu Protokolün konusu; ... ili, ... ilçesi, ... mahallesi, (... ada, ... parsel no'lu taşınmaz üzerinde) bulunan (... CBS no'lu), ... dağıtım tesislerinin (... adet OG direk, ... adet AG direk, ... Metre kablo, ... adet direk üstü/bina tipi TR, ... adet KÖK, ... DM) deplase/iptal edilmesi işidir.

## **4. Tarafların yükümlülükleri:**
### **4.1. Teknik hususlar:**
Deplase/iptal işlemleri, Usul ve Esaslarda belirtildiği şekilde teşkil olunan deplase/iptal komisyonu tarafından düzenlenen .../.../20... tarih, ... sayılı rapor çerçevesinde ve aşağıdaki hükümler doğrultusunda TALEP SAHİBİ tarafından gerçekleştirilecektir:
#### **4.1.1.** Deplase işlemi, onaylı projesine, yürürlükteki mevzuata, işin fen ve tekniğine uygun olarak yapılacaktır.
#### **4.1.2.** Dağıtım tesisinin deplase/iptal komisyonu tarafından uygun görülecek yere deplasesi esnasında enerji kesilmesi zorunlu ise enerji kesintisi için adres, tarih, saat belirtilmek suretiyle en az 5 (beş) gün önceden TALEP SAHİBİ ... EDAŞ'a yazılı müracaat edecektir. ... EDAŞ, elektrik kesintisini TALEP SAHİBİ ile planlayarak yapacaktır.
#### **4.1.3.** ... EDAŞ deplase işlemleri süresince yapılan iş ve işlemleri 4.1.1.'e göre kontrol edecektir. Deplase işlemini yapacak TALEP SAHİBİ, projenin Enerji ve Tabii Kaynaklar Bakanlığınca verilen yetki çerçevesinde onaylatılması ve tesisin yapılması sürecini ... EDAŞ'ın koordinesinde yürütecektir.
#### **4.1.4.** Deplase edilecek dağıtım tesisinin proje onay ve kabul işlemleri, Enerji ve Tabii Kaynaklar Bakanlığınca verilen yetki çerçevesinde yapılacaktır.
#### **4.1.5.** Usul ve Esaslarda belirtildiği şekilde teşkil olunan deplase/iptal komisyonu tarafından düzenlenen raporda belirtilmesi halinde mevcut tesisteki ... (ekli listede belirtilen / ... metre kablo, ... adet direk üstü/bina tipi TR, ... adet beton köşk, hücre) malzemeler, deplase edilecek tesisin taşınacağı yeni yerinde kullanılacaktır.
#### **4.1.6.** Deplase işlemine başlamadan önce demontaj malzemeler ile ilgili tespit tutanağı hazırlanarak TALEP SAHİBİ ve ... EDAŞ tarafından imza altına alınacak olup iş bitiminde demontaj edilen malzemeler ... EDAŞ'ın göstereceği ambara teslim edilecektir. Kullanılabilir durumdaki demontajı yapılan malzemenin (beton trafo köşkü, güç veya dağıtım trafosu, pano, modüler hücre, kesici vb.) sökme-kaldırma-taşıma-indirme faaliyetleri sırasında kullanılamayacak seviyede hasarlanması durumunda hasar gören malzemenin yerine bunun emsalini ... EDAŞ ambarlarına teslim edilecektir.

### **4.2.** Mülkiyete ilişkin hususlar:
#### **4.2.1.** Dağıtım tesisinin deplase edileceği ... (taşınmazın/taşınmazların) tapuda tescil işlemlerinin sonuçlandırılmasını müteakip, deplase işlemlerinin tamamlanarak tesisin geçici kabulü yapılıncaya kadar, dağıtım tesisi ile ilgili olarak tapuda TEDAŞ veya daha önce elektrik dağıtım faaliyetlerini yürütmüş kamu kurum/şirketler adına tescilli tüm haklar (mülkiyet, irtifak, intifa, kiralama vb.) korunacaktır.
#### **4.2.2.** Dağıtım tesisinin deplase edileceği, ... ili, ... ilçesi, ... mahallesi, ... ada, ... parsel no'lu ... (taşınmazın tamamı/taşınmazın ... m².lik kısmının ifraz edilmesiyle oluşturulacak taşınmazın mülkiyeti/taşınmaz üzerine ... m².lik irtifak hakkı/kira şerhi) tapuda TEDAŞ adına tescil edilecektir.
#### **4.2.3.** Dağıtım tesisinin deplase edileceği yeni yerin/güzergahın imar planında yol/park/meydan gibi tescil harici alanlara isabet etmesi halinde gerekli (kararlar/izinler) TALEP SAHİBİ tarafından alınacaktır.
#### **4.2.4.** İş bu Protokolün Mali hususlar başlıklı 4.3.3 üncü maddesinde belirtilen ... (bedelin/fark bedelinin) TEDAŞ hesabına yatırılması, elektrik dağıtım tesisine ait yeni yerin TEDAŞ adına tapuda tescilinin sağlanması, gerek olması halinde elektrik dağıtım tesisine ait yerin imar planı tadilatının yaptırılması ve deplase/iptal işleminin tamamlanarak elektrik dağıtım tesisinin geçici kabulünün yapılmasından sonra mevcut dağıtım tesisinin isabet ettiği ... ili, ... ilçesi, ... mahallesi, ... ada, ... parsel no'lu taşınmaz/taşınmazlar (TALEP SAHİBİ'ne ... devredilecektir/üzerindeki irtifak hakkı/intifa hakkı/kira şerhi tapu kaydından terkin edilecektir.)
### **4.3. Mali hususlar:**
#### **4.3.1.** Usul ve Esaslar'ın 9 uncu maddesi uyarınca deplase/iptal'e ilişkin her türlü etüt, projelendirme, malzeme, işçilik masrafları TALEP SAHİBİ tarafından karşılanacaktır.
#### **4.3.2.** Deplasesi/iptali yapılacak dağıtım tesisinin mevcut yeri ve deplase edileceği yeni yerinin mülkiyet/irtifak/intifa/kiralama/tahsis/kullanım hakkının tapu tescil ve imar planı tadilatı işlemlerine ilişkin tüm diğer giderler TALEP SAHİBİ tarafından karşılanacaktır.
#### **4.3.3.** TEDAŞ uhdesindeki taşınmaz/taşınmazlar için belirlenen ... -TL (... Türk Lirası) bedel ile dağıtım tesisinin deplase edileceği yerde/güzergahta kalan taşınmazlar için belirlenen ... -TL (... Türk Lirası) bedel arasındaki toplam ... -TL (... Türk Lirası) fark bedel, TALEP SAHİBİ tarafından TEDAŞ'ın bildireceği hesaba verilen süre içerisinde yatırılacaktır.
#### **4.3.4.** Dağıtım tesisinin mevcut yeri ve deplase edileceği yeni yerindeki taşınmazlara ilişkin mülkiyet ve mülkiyetten gayri ayni haklara yönelik belirlenen bedeller arasında oluşan farkın deplase/iptal talep eden lehine olması halinde talep sahibine herhangi bir bedel ödenmeyecektir.
#### **4.3.5.** Talep sahibince TEDAŞ'a ödenmesi gereken mülkiyet ve mülkiyetten gayri ayni haklara ilişkin bedeller, TEDAŞ tarafından bildirilen hesaba belirtilen süre içerisinde ödenecektir. Aksi takdirde deplase işlemine başlanılmayacaktır.
#### **4.3.6.** İş bu Protokol ile Protokol konusu iş ve işlemlerden doğacak her türlü vergi, resim, harç ile diğer masraflar TALEP SAHİBİ tarafından ödenecek olup, TEDAŞ'a herhangi bir bedel ve masraf yüklenmeyecektir.
#### **4.3.7.** ... EDAŞ tarafından Usul ve Esaslar'ın 9 uncu maddesinin yedinci fıkrası kapsamında proje onayından önce projede belirtilen maliyet keşfinin %20'sini aşmayacak şekilde başvuru sahibinden teminat alınabilecektir. Alınan bu teminat, deplasesi yapılan dağıtım tesisinin geçici kabulünün yapılmasından sonra iade edilecektir. Deplase/iptal işleminin yapılamaması veya vazgeçilmesi halinde TALEP SAHİBİ tarafından yapılan masraflara ilişkin herhangi bir hak talebinde bulunulmayacak ve teminat iade edilmeyecek olup irat kaydedilecektir.

## **5. Diğer hususlar:**
### **5.1.** Deplase/iptal işlemine başlamadan önce deplase işi ile ilgili, ruhsat vb. her türlü izin TALEP SAHİBİ tarafından alınacaktır.
### **5.2.** İşin yapımı sırasında gerek TALEP SAHİBİ'nin kendi çalışanlarının uğrayacakları iş kazası, gerekse üçüncü kişilere verilecek zarar ve ziyandan doğacak her türlü cezai, mali ve hukuki sorumluluk TALEP SAHİBİ'ne ait olacaktır.
### **5.3.** Deplase/İptal işinin yapımı sırasında veya sonrasında üçüncü kişiler tarafından deplase/iptal işlemine karşı dava açılması halinde söz konusu davalar deplase/iptal işini yapan TALEP SAHİBİ tarafından takip edilerek sonuçlandırılacaktır. Mahkemelerce TEDAŞ'ın herhangi bir bedel ödemeye mecbur kılınması halinde, TEDAŞ tarafından ödenen bedel/bedeller TALEP SAHİBİ'nden ticari faiziyle birlikte tahsil edilecektir.
### **5.4.** Gerekli görülmesi halinde bu Protokolün mütemmim cüzü niteliğinde olması şartı ile ek protokol/protokoller yapılabilecektir.

## **6. İhtilafların Çözümü:**
Bu Protokolden doğacak ihtilaflar, öncelikle taraflar arasında uzlaşı ile çözümlenecektir. Tarafların ihtilafa konu hususta birbirlerine yaptıkları yazılı başvurudan itibaren ihtilaf 45 gün içerisinde uzlaşma ile çözümlenememişse bu durumda ihtilafın çözümünde Ankara Mahkemeleri ve İcra Daireleri yetkili olacaktır.

## **7. İmza İşlemleri:**
Bu Protokol, TEDAŞ ... Bölge Müdürlüğü, ... EDAŞ yetkilisi ve TALEP SAHİBİ tarafından imzalanacaktır.

## **8. Yürürlük:**
Bu Protokol, taraflar arasında imzalanmasını müteakip TEDAŞ yetkili makamları tarafından onaylandıktan sonra yürürlüğe girecektir.

İş bu Protokol 8 (sekiz) maddeden ibaret olup 3 (üç) nüsha olarak .../.../20... tarihinde tanzim ve imza edilmiştir.

TALEP SAHİBİ                                                     ... EDAŞ                                           TEDAŞ


ONAY
.../.../20...


